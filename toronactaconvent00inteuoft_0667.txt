PIETER SCHOONBEEG 643

Vulpis quae uiuas saepe uorauit aues.
Te simulasti aegram et commenta es febris anhelae
Pestem, ut me rabidis dentibus obtereres. 120
Sed frustra annosum tentasti fallere coruum
Quem caecae fraudis retia nulla latent.
Di tibi dent inpem uitam, quod non uerita es me
Tentare alloquiis blanditiisque tuis.
Hi tibi sint hostes qui duram fertilis agri
Terram proscindunt uomere adunco aratri.
Hi tibi sint hostes qui pascunt bucera opacis
Armenta in siuis rureue gramineo.
Hi tibi sint hostes qui lanigerium pecus alto
Monte aut ualle ima pascere saepe solent. 130
Cuius aues dudum rapuisti rustica anus te
Percutiat baculo te excerebretque colo.
Te catuli oppugnent, te dentata ora Molossi
Insani expugnent, te ora canina necent.'’
Sermonem his uerbis coruus clausit geminisque
Alis sese auras sustulit in liquidas.
Hinc fallax uulpes detectis fraudibus eius
Siluarum solitas maesta adiit latebras.
Dulces blanditias sapiens, ut toxica melle
Oblita, deuitat blandiloquosque fugit. 140
Auribus oppletis cera uersutus Vlysses
Sirenum molles praeteriit modulos,
Veliuolas naues fundo ne impingeret imo
Aut saltem aequoreis laederet in scopulis.

Notas ιο Appendix II

1. Verg. Ed. l. l, Stat. Silv. 2. 4. l7; 3. Claudian. 26. 205; 9. Stat.
Theb. 8. 619; ll. Verg. Aen. 7. 395, cf. Ov. M. 7. 190s13 13. Cypr. De-
metr. l, Aug. invang. 1011. 6. 2; 18. Gell. 2. l. 2; 23. Verg. Aen. 4. 30, cf.
Ov. Μ. 2. 656; 24. Val. Fl. 5. 340; 28. cf. Ov. Ep. 16. 234; 30. cf. Ov.
Pont. l. 10. 5; 33. Stat. Theb. 1. 693; 35. Ον. M. 2. 226; 36. cf. Ov. F.
l. 308; 40. cf. Claudian. 8.27; 42. Sen. Phaedr. 663; 45. Aldh. Virg.

