620 LE LETTERE FAMILIARI D1 LEONARDo BRUNI

omnis spes. In quo illud fuit potissimum, quod, animadversa re, non
nimium propagavimus intentionem nostram. Nam dominus Matteus
Castellanus—in quo spes erat maxima—aperte respondit vanum fore
laborem, quantumcunque conaremur. Quo responso, destiti. De domino
Symone, qui veniunt Aretio bonam spem afferunt salutis: que utinam
sequatur. Sin vero succumbet—quod avertat Iuppiter—optimum esset te
presentem rebus tuis providere. Nam iura nemo meliora habet quam tu
habes. Sed contentio erit cum illius propinquis qui benefitiis inhyant.
Quare, nisi quid impediat, venias suadeo. Presentia quidem tua et consilio
et opere proficiet. Vale. Florentie, die XVII Iunii. Ego sum in re continu-
us; que res facit ut minus frequenter rescribam.

