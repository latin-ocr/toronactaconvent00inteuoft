552 1Nms AMERICANIS QUAE CUM VETERIBUS HELVETus

quidem sibi persuaserat eisdem illis novi qui dicitur orbis veteribus incolis
dominos extrinsecus advectos indole opibus potentia adeo superiores esse,
ut his illi cuncti cedere deberent, nihil antiquius habuit quam ut evinceret
aequum esse ab Hispanis imprimis Indos Americae primicolas tamquam
natura humiles feros vitiisque contaminatos nulla interposita dubitatione
subigi, quo facilius perdomiti aut sua sponte aut—si aliter nequiret perpe-
trari—per vim ad Christianam religionem converterentur.

Quod quidem quibus subductis rationibus atque calculis Sepulveda
acerrimus usque Casai pertinacissimusque adversarius probari voluerit,
cum ex aliis tum ex hac arbitror colligi posse sententia, quam scriptam
legimus in illius Apologia pro eo libro, quem de iustis belli causis con-
fecit:1o

Cum igitur duae viae sunt, quibus ad barbarorum conversionem
procedi posse videatur, altera per monitionem solum doctrinamque
et praedicationem difficilis, longa et multis periculis impedita, altera
per subiectionem barbarorum facilis, brevis et cum multis barbaro-
rum commoditatibus expedita: utra progrediendum sit, non est
prudentis hominis dubitare.

Huius autem periodi editores a me laudatill nihil ad eandem explanan-
dam putaverunt opus esse nisi septenas notiones in vernaculum transferri
sermonem.¹² Vereor tamen, ut effugere quempiam possit, cuius ad exem-
plar Sepulveda hoc loco legentium animos intenderit advertere nomine
scilicet celeberrimi scriptoris naviter omisso. Etenim Caesar primo in libro
commentariorum de bello Gallico, postquam de Helvetiorum belli initiis
coepit referre, illorum relictis finibus suis in Romanam provinciam invasu-
rorum causas condicionesque hisce verbis describitz¹³

Erant omnino itinera duo, quibus itineribus domo exire possent:
unum per Sequanos, angustum et difficile, inter montem Iuram et
flumen Rhodanum, vix qua singuli carri ducerentur, mons autem
altissimus impendebat, ut facile perpauci prohibere possent; alterum

¹⁰ Eandem exhibeo sententiam, quam primus protulit Schafer (ν. n. 7, p. 86)
quamque idem una cum altero collega curavit iterum imprimendam (v. n. 8, p. 15).

¹¹ Ad plura Sepulvedae scripta Latina mox edenda cf. ea, quae Pietschmann (ν. n.
9 . . . ι
) '‘1¹3¹chgtfer et Klowski (ν. n. 8, p. 15). Triennio ante Schafer (ν. η. 7, p. 86) non plus
quam duo vocabula Germanice tantum verterat.

¹³ Bell. Gall. 1.6.1-2 ed. W. Hering (Lipsiae, 1987) 3.

