Indis Americanis quae cum veteribus Helvetiis
intercedere necessitudo sit visa Sepulvedae
Bartholomaei Casai adversario
novi orbis ad antiquum referendi specimen

KARL AUGUST NEUHAUSEN

Ι

uoniam triennio ante, auditrices auditoresque maxime honorabiles,

cum Guelpherbyti supremus Societatis Internationalis Studiis Neo-
Latinis Provehendis congressus agebatur, solus equidem orationem Latino
habui sermone conscriptam) eo dignius est commemoratione, quod hoc
in conventu primo extra Europae fines et in Americae quidem universitate
studiorum tam praeclara agendo is quoque collega, qui me prior verba
fecit, Latinam linguam tamquam totius orbis Neo-Latini patrium sermo—
nem ausus est usurpare? Atque cum eundem ita nunc excipiam, ut de
similibus disseram rebus, facilior redditus est aditus ad quaestionem mihi
deinceps tractandam. Verum quia dolendum est alterum collegam, ne
primus hic prodiret orator,³ impeditum esse, claudo agmen non trilogiae
cuiusdam, ut erat promissum, sed bipertitae tantum sessionis ad primordia
pertinentis historiae Americanae Latinarum litterarum monumentis
mandatae.

¹ Acta Conventus Neo-Latini Guelpherbytani, pp. 117-26. Lepido fiebat errore, ut
quasi humanistis ascribendus omnium etiam aequalium solus in voluminis illius indice
(p. 691) collocaret.

² Haec est oratio infra pp. 811-22 typis mandata.
³ Heinz Hofmann de iis praecipue libris, qui ‘Columbeis’ inscribuntur, Anglice
dicturum se pollicitus non potuit huc convenire.

