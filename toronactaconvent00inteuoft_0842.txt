816 ANTlQmTAs SUPERATA

sacris nuptiis narrat. Libro tertio Aretia Columbo vaticinatur futura in
clipeo depicta, qui clipeus ad exemplum Vergiliani libn· octavi procusus
monstrat imperatores domus Austriacae orbi universo dominaturos.
Sequenti libro Columbus tamquam alter Perseus aegide usus sodales
fascinatione Theromantidis liberat, quae frustra inferos carmine arcessere
conatur. Ut taedium itineris fallat, Columbus libro quinto de pugna navali
apud Malacam Isabella regnante contra Mauros commissa narrat. Libro
sexto torpor maris sociis navigationis causa est rebellandi contra Colum-
bum auctore Alvaro quodam, qui praetorem navis interficere conatus
tandem in mare proicitur. Sed Fernandus Christophori filius, cum par-
ricidis obstiterit, in aquas praecipitatus mergitur mortuusque habetur.
Spiritu Sancto adiuvante malacia tollitur. Atlantis illa sub mari visa index
est terrae propinquae, quae statim apparet. Cuius incolae Berecynthiae
matris statua, quam Ulixes attulerat, disrupta advenas ut deos colunt
vetante id Columbo, qui eos verum Deum hoc effecisse docet. Libro
septimo scaena mutatur. Cum tempestas Discordia instigante insulam
Cubam devastaverit, oraculum imperat, ut Auria, regis Arviragi filia
monstro immoletur. Hostia a Columbo ab Aretia praedocto servatur.
Carrarae haec fingenti Ovidii fabula de Perseo et Andromeda exemplo
fuit, quod virum doctum Martini fugit.²¹ Liber octavus vice carminis
didascalici est: Amicitia inter Arviragum et Columbum pacta advenae et
indigenae sibi invicem divitias suas monstrant, in quibus animalia, fruges
suaves, bombardas necnon alia nova inventa. Columbus futuras nuptias
Auriae sive Americae cum Americo Tusco praedicit. His irata Superstitio
vitia Europaea mundo novo immittit, ut litem inter Hispanos efficiat. Qua
lite placata Duellum, Bellonae filius, Androphagum, regern Cannibalum
Auriae procum, qui ut Mezentius Vergilii divos contemnit, adducit, ut
aemulum suum Columbum cum sociis Cubanis perditum eat. Libro
decimo fata Fernandi Columbi narrantur, qui more Dantis Aligherii vivus
a Nerina nympha in conclave Aletiae sub mari situm ducitur, ubi multa de
rerum natura docetur. Tandem emersus a Vasilinda, Androphagi sorore
Iuthurnae personam gerente, invenitur, quae eum fratri commendat
socium, quia necem patris ab Alvaro Hispanisque ulcisci velit. Bellum inter
Cannibales, filios Noctis, et Cubanos, filios Solis, eorumque socios Hispa-
nos summa vi apud Avanam‚ Cubae caput, geritur. Occisis multis pug-
nantibus, in quibus erant Vasilinda ac Androphagius, alter Turnus, Fer—
nandus filius patrem Columbum, quem falso Alvarum esse putat, auctore
Duello aggreditur. Cognita re inter se conciliantur, poetae Carrarae autem

²¹ Martini, op. cit„ 52.

