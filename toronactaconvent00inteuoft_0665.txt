PIETER SCHOONBEEG

Dum uero frigtus tremebundos deserit artus
Et mea membra calor torquet ut ante gelu,

Vsque adeo exuror truculentis febribus, ut me
Expositam Libycis aestibus esse rear.

Aut Aetnae iniectam, flammas quae pumice mixtas
Candida siderei torquet ad astra poli.

Hanc pestem herbarum succis herbaque uirenti
Pellere tentaui: Profuit herba nihil.

Saepe deos precibus pulsaui, ut morbida membra
Curarent: Fusae nil ualuere preces.

Hinc tripodas Phoebi, quis Dephica terra superbit,
Ilicet accessi, ut nimina consulerem.

Mox ubi fatidicum numen Phoebeia sacerdos
Pectore suscepit, talia uerba dedit:

‘Falleris, ah demens, si morbum pellere tentas
Viribus herbarum multipliciue prece.

Morbus quo afficeris fatali elapsus ab astro
Dicitur: hinc herbis pellier ille nequit.

Hippolytum Elysiis quamquam reuocauit ab aruis
Herba, tamen pestem hanc pellere nulla potest.

Si uero, o uulpes, aegros curarier artus
Opts, consilium sume salubre meum.

Pennigerae turbae decus est Phoebeius ales
Et gratus Stygiis caelixolisque deis.

Hunc ubi frondosae prospexeris arbore fagi,
Procumbas et opem sollicites precibus.

Ille feram pestem stomacho liquidisque medullis
Pellet‚ grata genis fixerit oscla tuis.'

Hinc, pie corue, precor: fer opem, miserere misellae

Vulpis et apta genis oscula fige meis,
Vt morbum expellas qui frigore et igne uicissim
Languidolos artus nocte dieque premit.

40

50

60

Quod nequit herba uirens, quod non ualet herbidus

humor
Efficere, hoc osclo, corue, potes facili.

Quas ego fundo preces si librae lancibus aequis
pensas, his cernes iustius esse nihil.

Pestibus euulsis si aegros curaueris artus,
Laudibus immensis te super astra feram,

Sed si restiteris precibus, quod abominor, istis,
Dic, pie, dic, corue, ad cuius opem fugiam?”

70

641

