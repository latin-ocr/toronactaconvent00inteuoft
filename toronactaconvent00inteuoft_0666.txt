642

BARTHOLOMAEUS COLONIENSIS: Two FABLES

Hisce quidem uerbis sermonem belua clausit
Et finem imposuit blanisonis precibus.
Haud mora nocticolor coruus prorupit in hasce
Voces: “Blanditiis non ego credo tuis: 80
Faucibus est blandus sed cauda saeuus adunca
Scorpius, hamus inest mellifen'sque apibus.
Aequoreis scopulis impacta est concaua puppis
Dulcia Sirenum carmina quae petiit.
Fistula dulcisona est miserum qua callidus auceps
Alituum uulgus pellicit in laqueos.
Qui blandam uulpem caecarum retia fraudum
Texere subdubitat, mente carere puto hunc.'’
Hos ubi sermones accepit subdola uulpes,
Ingemuit querulosque edidit ore sonos. 90
“Me miseram insimulas fraudum et me texere rete
Fraudis ais, quamquam mens mea fraude caret.
Di mihi sint testes quod mens mea nescia fraudum est,
Occultant nullum quod mea uerba dolum.
Quod fugis inbellem uulpem, fortissime corue,
(Venia sit dicto) est dedecus atquepudor.
Haud ego letiferos gesto, ut basiliscus, ocellos.
Non, ut bos toruus, cornua adunca gero.
Non uirus gesto sub lingua, ut squameus anguis,
Nec mortem cauda, ut scorpius, incutio. 100
Calcibus haud ferio, ut sonipes, nec ego unguibus uncis
Bestiolas nemoris uenor, ut ursa ferox.
Non, ut aper, saetis nec, ut hystrix, squaleo spinis,
Nec gesto fauces, ut leo, carniuoras.
Escas, quas mihi fors dederat, gingiua ego inermi
Contriui, nam dens nullus in ore fuit.
Denticulos, quibus omniparens natura beauit
me, tussis iamdudum expulit ore meo.
Quid metuis? Quid, corue, fugis languentem et inermem
Vulpem quae texit retia nulla doli?” 110
Hinc uulpes uerbis finem imposuit labiisque
Occlusis tacuit, murmura quaeque premens.
Tunc Phoebi uolucris furiali concita bile
Effudit tales ore tonante sonos:
“Esto quod exermeS, fallax uulpecula, fauces
Gestes, sit quoque dens nullus in ore tuo,
Non tamen est tutum fraudosae lambere faucem

