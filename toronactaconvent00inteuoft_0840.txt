814 ANTIQUITAS SUPERATA

liani quadrat Carrarae carminis conformationi, sed etiam singula: Eodem
nomine quo Carrara Mickl e.g., hostium Columbi ducem Androphagum
nuncupat; canoae Caribum eodem fere modo describuntur a Micklio ac a
Carrara; Superstitionem auctricem refert belli contra Columbum ineundi
Mickl ut Carrara 8c etc.

Ne autern longius a proposito digrediar, iam necesse est convertamur
ad Columbum Ubertini Carrarae. Carmen, cuius auctor sententia
Hoeferi¹⁵ renovator poeseos Latinae saeculo XVIIImo nominari potest,
in lucem prodiit primum anno 1715 (Romae apud Rocchium Barnabo),
iterum anno 1725, tertium autem anno 1730 Augustae Vindelicomm
recusum est. De eo egerunt hoc saeculo Mario Segre geographus anno
1925,¹⁶ cuius librum anno insequenti P. Petrus Tacchi Venturi S.J.¹⁷
recensuit, et proximo abhinc anno (postquam iam annuntiavi hanc com-
mentationem) Marius Martini Soranus¹⁸ civis patriae poetae, qui adiecit
commentationi suae textum (satis mendosum) libri primi cum versione
Italica Gregorii Redi aequalis Carrarae, necnon carmina tn'a minora, quae
una cum Columbo ea sunt poetae nostri, quae ad nos pervenerunt amissis
aliis, in quibus et carmina vernacula lingua scripta fuerunt. Segre diligen-
ter fontes et historicos et litterarios operis exquirit, exempla affert quae—
dam selectiora styli; monstrat Carraram consilio quidem operis Vergilium,
coloribus autem maxime praeter Ovidium Lucanum et Statium secutum
esse.¹⁹ De vita Columbi agit, quomodo eam tractaverit Carrara, disputat
de imagine, qua ille populos Americae repraesentaverit, quaerit, quid
poeta de insulis Fortunatis, de Atlantide, de Ulixe prodiderit. Hunc enim
indigenae libro sexto ad oram insulae appulisse perhibent eamque patrio
nomine Ithacam appellasse; Columbus eam mutato nomine Hispaniolam
nuncupavit. Huic commentationi autem vita Carrarae praemissa est, quam
Venturi ex tabulario Societatis Jesu Romano correxit. Martini vitam
auctoris denuo fusius exponit paraphrasique Italica summam totius operis
retractat additis singulorum librorum argumentis ab ipso auctore conscrip-
tis, quae ex unico manuscn'pto primus edit.

Rebus sic stantibus utile non putavi fore integrum opus denuo fusius

¹⁵ Cf. Nou-velle Biograpkie generale, ed. Michaud, (repr. 1964), 8-9, 815 sq.

¹⁶ Man'o Segre, Un poema Colombiano del Seaecento, Il “Columbus'' di Ubertino
Carrara (Romm Instituto Cristoforo Colombo, 1925).

¹⁷ P. Tacchi Venturi S.J., Il “Columbus’' dell ' Arcade Eudosso Pauntino, Estratto da L'
Arcadia anno 1926 (Roma, 1926).

¹⁸ Mario Martini, Ubertino Carrara, Un Arcade Umam'sta . . . (Soraz centro di studi
Sorani, 1987).

¹⁹ Cf. Segre (A. 16), op. cit„ 147 sqq.

