HERMANN WIEGAND 8 Ι 7

inter Barbaros Indos lingua Latina loqui iam desueto Romam redire in
animo est.

Argumento totius open‘s examinato diligentius inspiciamus locos
quosdam selectos libri sexti, ut consilium auctoris in carmine pangendo
eluceat. Eius libri initio simile a Vergilio sumptum, sed proprie mutatum
ac amplificatum, invenitur: Auctor, ut monstret Columbo semper
mundum novum in animo esse, eum cani Umbro comparat, qui sollerter
ea quoque observat, quae non videat, et eum venatorem terrae appellat.
Eo maxime a Vergilio differt carrara, quod simili uno non contentus alia
addit, quibus desiderium eius vehemens terrae novae videndae exprimat.
Quippe inter alia aegroto similem Columbum repraesentat, qui febribus
vexatus aquam haun‘re vult, quae nusquam est. Spem novi orbis potiundi
navigatori sidera nova nondum visa addunt, quae novis hominibus lucere
oportet. At socii spe deiecti inconstantia mentium contra ducem mur·
murant. Malacia, id est pigritia maris, statim exorta Alvarus quidam
“indolis Afrae“ homo arrepta occasione orationem habet, cuius ar-
gumentis percipias, qua mente ac voluntate Carrara Columbum perfecerit.
Sunt ea:

En quo verbosi Liguris vesania tandem

Perduxit miseros: en quos invenimus Indos.
Stamus ubi vivis vel respiramen ademptum;

Scilicet hoc etiam restabat, ut improbus iste
Praedo, domos postquam, dulces cum coniuge natos
Abstulit, 8c terram, raperet post omnia Coelum,
Quin ipsum mare quo vehimur: non cernitis? haesit
Torpens unda, nec ire licet vetitumque redire.

Ni fallor, locus hic sacer est, hominique negatum
Tangere: summa Parens rerum, quo fessa diurnis
Membra ministeriis tandem requiescere possent,
Hac, procul ex hominum vulgo, regione remota
Quaesivit somnos ac si pudor esset, alumnis

Cerni posse suis, 8c non operosa videri.

Illius arcanum quod vestigare cubile

Sacrilegis ausi remis, has pendere poenas

Cogimur: una tamen superest via, grande piandi
Delictum, si causa mali cadat hostia Ductor. ²²

²² Ubertinus Carrara, Columbus Carmen Epicum . . . , (Romae; Typis Rocchi Ber-
nabo, MDCCXV) 6, p. 130, ν. 159-76 (numeratio versuum mea est).

