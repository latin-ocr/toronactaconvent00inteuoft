Auel-:LA M1N1cucm 503

malum coactus qui suum officium facit,
dum id rescitum iri credit, tantisper cavet;

si sperat fore clam, rursus ad ingenium redit
(cf. W. 69-71).

Haud per errorem Thomam puto scripsisse “malum”: casum enim ablati·
vum in accusativum consulto mutans, mea quidem sententia, clariorem
fieri ratus est loci significationem, cum “malum cavet’' valeret “cavet ne
male faciat, ne peccet.‘'¹¹ “Ieiunium'' affirmans “ad luxuriam domandam
. . . laudabiliter in omni lege commendatum'' illud Terentii profert: “sine
Cerere et Libero friget Venus” (cf. Eun. 732).¹²

Ex Annalibus Caesaris illius Baronii quasi e fonte uberrimo plurima
hausit Thomas Campanella. Ut exemplum unum proferam, in libro de vita
Christi II de sole obscurato et de tenebris longe lateque obortis simul ac
Iesus in crucem sublatus est sententias invenias et Origenis et Phlegontis,
scriptoris illius Hadriani liberti, et Eusebii et Tertulliani et S.Luciani et
Dionysii Areopagitae: quas sententias omnes paucis immutatis e I Anna-
lium volumine Campanella exscripsit neque Baronium memoravit. Item
hoc contendens quattuor minimeque tribus clavis Iesum cruci esse affixum
(“. . . vix enim invenies clavum,'’ ait, “qui 2 pedes simul cum ligno transfig-
ere valeat”) plautinae Mostellariae locum quendam revocat in Annalibus
inventum Baronium haud memorans.

Antequam Thomas Campanella Theologica sua scripsit iamdiu in quaes-
tione fuit numerus clavorum quibus Redemptor cruci est suffixus. Baro-
nius Gregorii Turonensis sententiam revocans de quattuor minimeque
tribus clavis adhibitis Romanorum morem corpora in crucem agendi
quodam modo illustrat vel potius illustrare conatur testimonio hoc nisus
e Mostellaria (cf. vv, 359-60) deprompto:

Ego dabo ei talentum, primus qui in crucem excucurrerit;
sed ea lege, ut offigantur bis pedes, bis bracchia.

Quo e loco Baronii sententia efficitur Christi pedes singillatim esse
transfixos. Qua quidem in re Batonius haud recte Plauti versus illos est
interpretatus, qui de pedibus et de brachiis sunt “bis'' i.e. semel atque
iterum vel dupliciter perforandis: cui poenae novi generis irrogandae
geminatus clavorum numerus fuit adhibendus ita ut brachia binis offige-
rentur clavis et pedes aut duobus clavis una simulque impositi et coniuncti

¹¹ Tommaso Campanella, ibid.. 128.

¹² Tommaso Campanella, Delle virtu e dei vizi in particolare cit.. 84. Cf. Cic. de nd.

2:23, 6οε “Fruges Cererem appellamus, vinum autem Liberum, ex quo illud Terentii:
Sine Cerere et Libero friget Venus.”

