500 THOMAs CAMPANELLA

permagno illo omnium rerum thesauro plerumque hausit ac deprompsit
in sua ipsius memoria abdito). Quae quidem volutanti mihi verisimile
visum est Graecorum et Latinorum nomina eorumque sententias in
paginas a Thoma exaratas quandoque perfluxisse ex operibus aliorum
scriptorum recentiorum, quae ei in manibus fuere. Itaque hoc mihi visum
est pervestigandum nonne eadem vel similia a latinis scriptoribus derivata in-
venirem et apud Thomam et apud alios scriptores Thomae notos. A Caesaris
Baronii Annalibus Ecclesiasticss initium duxi. Res bene processit: Annales enim
pervolvens ex eis vidi in Theologica Calabri philosophi multa migrasse ex
operibus deprompta non modo veterum scriptorum christianorum sed etiam
superiorum scn‘ptorum et Latinomm et Graecorum: cuiusmodi inventa
aliquot infra proponere operae pretium mihi esse videtur.

§§§

Plauti et Terentii fabularum locos haud multos in Theologicis invenias. Qui
quidem loci mihi considerandi videntur una cum locis utriusque poetae a
Thoma in operibus de arte poetica revocatis necnon cum sententiis viri
illius doctissimi et de Plauto et de Terentio. Quae omnia una considerans
vidi mihique aperui Campanellam multa hausisse et e Ioannis Boccaccii
Genealogia deorum gentilium et e Caesaris Baronii Annalibus Ecclesiasticis:
quod ad Plautum et ad Terentium attinet, una cum Annalibus Genealogia
quoque in numero habenda est fontium quos Calaber ille praesto habuit
adhibuitque.

Opus illud de arte poetica a Thoma anno 1596· Romae in coenobio S.
Sabinae dicato Italice conscriptum legenti patet adulescentem illum
singularem in ipso flore aetatis (XVIII enim annos natus erat) Plauti et
Terentii comoedias quodam modo novisse earumque studiose perlegisse
aut nonnullas aut certe partes aliquot. Quo in opere poetam laudavit
utrumque qui liberae rei publicae temporibus vera populum fabulis suis
scaenicis edocuisset res pertractans ad hominum vitam attinentes. Th0mae
enim sententia optimi cuiusque poetae est cives vera, bona et utilia docere
eosque carminibus adiuvare. Ei vero persuasum usque fuit “poema,'‘ ut ait,
ad bona suadenda “instrumentum’' esse omnium optimum, immo vero
“magicum.'' Comoedias plurimi fecit quae cum speculum essent hominum
vitae cunctae tum instrumentum omnium aptissimum ad mores corn‘gendos.
Eius enim sententia virtutes et vitia, quibus hominum omnium vita referta
scatet, comici poetae depingentes et proponentes ridendo castigant mores et
ad recte vivendum cives invitant atque impellunt quodam modo.l

¹ Tommaso Campanella, “poetica” in Tutte le opere di Tommaso Campanella, a cura

