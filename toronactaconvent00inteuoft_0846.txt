820 ANTlQmTAs SUPERATA

primo usus erat, cum concilium deorum, cui Summus Tonans vaticinatur
fata Columbi,4⁰ fingeret. Hoc loco poeta indicat antiquitatem, cuius
personam Alvarus ille gerit, a Deo Christianorum navigationi Columbi
propitio superari, ideoque eum Iovem Tonantem nuncupare nequit.
Quare e Trinitate Divina hic Columbus Spiritum Sanctum oret, ut veniat,
duae sunt causae: prima, quod pro tempestate Vergiliana⁴¹ torporem
maris inducit seditionis apertae causam, quem torporem qui tollat solus
idoneus est flatus Spiritus Sancti; altera, quod similitudine nominis fretus
non solum praenomen Christophon' pro omine habuerit, sed etiam
nomen gentile columbam Sancti Spiritus referens, cui quadrat quoque
nomen “Ionae” vel Columbae prophetae.⁴²

Quod hoc loco observavimus, antiquitatem superari a Christianismo,
causa esse quoque videtur, cur Carrara ab reliquis poetis Columbianis
quodam modo differat in describendis novi orbis incolis. Iam feminas
Magnae Canariae Ovidium imitatus⁴¹³ libro secundo ornatu Bacchico
vestiverat. In hoc sexto libro apparatus ille antiquus magis in aperto est:
Adiuvante Spiritu Sancto, cuius flatus nautis pro prodigio est, iter per-
gentes sub mari sitas ruinas civitatis magnae vident, quam Ergastus qui-
dam eos docet esse Atlantidem Platonicam civitatem olim et legibus et
iustitia ornatissimam. Non casu hae ruinae speciem quandam ruinarum
Romae prae se ferunt, illius dico Romae, quae ob superbiam moresque
Christo repugnantes corruerit:

Quaedam strata solo, quaedam inclinata iacebant
Fragmina, spirabantque tamen vel naufraga fastum.
Tale quid adveniens dominam novus accola Romam
Aspicit in Cavea, frendens ubi carcere coeco

Tigris erat, patn‘i nemoris, rupisque relictae
Saevior exilio: donec spectante Senatu

Pascerent humano jejunia longa cruore,

Et sua terribiles trepidarent gaudia Cives;

At nunc mole ruinarum, 8c squallore verendo
Obruitur decus antiquum, stat pensilis horror
Semirutae majestatis, titubatque vetustas

Casum ferre gravem: spectacula prisca requirens

⁴⁰ Op. cit„ l, 21-23, v. 379-469.
⁴¹ Qua usus est libro primo, op. cit„ 18 sq., v, 308 sqq.

⁴² Cf. epistolam Columbi apud Heydenreichium, op. cit. (A. 29), 158.
⁴³ Cf. Carraram, op. cit„ 1, 33-34, V. 122-78 et Ovidii Metam. 3. 511 sqq; 4. 1-32.

