550 1Nms AMERICANIS QUAE CUM VETERmth HELVETns

Americam igitur novum orbem, quo nihil umquam accepimus esse
maius inventum, quinque saeculis ante a Christophoro illo Columbo
detectam quadriennio post totum fere per orbem terrarum sollemniter
celebratum iri et aliis ubique hoc iam tempore est curae pronuntiare et
hac in sede perquam accommodata admonuit collega ante me modo
locutus, cum dilucide enarraret atque expediret van'a carmina epica, quae
singula eiusdem illius Columbi nomen insigne vel fronte prae se ferunt.
Considerantibus autem nobis memoriaque repetentibus, quando cur
quomodo novus ipse mundus antiqui hominibus orbis mediique aevi
prorsus ignotus ab Hispanis Anglis aliisque Europam tum incolentibus in
universum sive repertus sive expugnatus sit et subactus, hoc potissimum
esse statuendum videtur illa documenta, quibus Amen'cae origines inde ab
eo anno, quo Columbus huc appulit, descriptae sunt atque explic-atae,
multo maiorem certe partem, quam vulgo creditur, Latinis utique exarata
litteris esse tradita posteris.⁴

Atque huius quidem rei gravissimae testimonia vel maxime egregia bini
continent catalogi, qui vix aptius inscribi potuerunt (si Latine licet vertere)
quam: “Novus orbis in Europae vetere quadam bibliotheca obvius'' et
“Latina America in Saxonia Inferiore conspicua”; exhibuit enim alterum
librum laudatum duodecim,5 alterum tribus abhinc annis⁶ admodum
nobilis ipsa Bibliotheca Augusta, ubi novissima tum Neo-Latina habe-
bantur triennalia. Iam vero, siquidem permulti praeterea variique interim
commentarii eandem illam rem concernentes publici sunt facti iuris,
exempli gratia aliquot opera recentiora sub uno velut aspectu collocata
unicuique vestrum praebui prompta ita quidem, ut confiderem, si qua
praetermisisse visus essem, quibus aliquantum tribui oporteret momenti,
eadem sua quemque sponte mecum esse communicaturum.

Sed quamquam haud ignoro Bibliothecaeque etiam illius Augustae
scrinia perscrutatus ipse habeo plane cognitum innumerabiles investigan-
dos exstare Latinos quosdam fontes, qui quidem ad explorandas res
pristinis Novi Orbis temporibus gestas plurimum valeant, sed qui cum
adhuc abditi lateant e tenebris in lucem quam primum sint protrahendi,
hodie tamen equidem alia progrediendum via censeo. Nam veritus, ne

⁴ Infinita enim silva quaedam ac materies Latinae patebit et prosae orationis et
poesis ad res omni in America gestas spectantis, si quis perlustraverit ea, quae in
appendice proposui.

⁵ Catalogus hic Die Neue Welt in den Schcitzen einer alten europaeiischen Bibliothek
inscriptus veniit Guelpherbyti anno 19760.

⁶ Hic cuius est titulus Lateinamerika in Niedersachsen von Kolumbus zu Boltvar
catalogus foras est datus Guelpherbyti anno 19850.

