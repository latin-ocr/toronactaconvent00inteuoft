502 THOMAs CAMPANELLA

profundum vendis tu quidem, haud fundum, mihi

legendum est “profundum'' neque “proh, fundumff' Thomae praesto
editio fuisse videtur mendose “proh, fundum” exhibens. Quam editionem
nondum potui invenire.

Captivos, Andriam et Eunuchum melius quam ceteras utriusque poetae
fabulas Campanella novisse videtur. In Menaechmis et in Captivis deos
inductos laudat. Amphitryonem improbat propter Iovem et Mercurium
“prave,'’ ut ait, “operantes’' Poenuli locum de Punico mercatore Punice
loquente (cf. vv. 930-49) semel atque iterum in posteriore Poetica revoca·
tum Thomas oblique per Hieronymum novit, ut ipse ait.⁶

Quem locum in libro quoque Theologicorum XVIII memoria repetivit.⁷
In libro Theologicorum X Aululariae mentionem facit avarorum sollicitudi-
nes curasque a poeta in scaenam eleganter allatas esse affirmans.⁸

Quid sit indulgentia exquirenti Thomae illud Terentii occurrit “nimis
mihi indulgeo'' e thesauro memoriae haustum. Quae verba poeta Phaedri-
am adulescentem in Eunucho (cf. v. 222) dicentem facit, haec Thomas per
errorem Menedemo tribuit, viro illi aetate provecto qui—ut scriptum
legimus in fabula cui index Heautontimorumenos (cf. vv. 96-150)-ad
peccatum in filium luendum operibus nimii labon's se frangere voluit.

Quanti facienda sit verecundia docens Thomas Campanella testimonia
haec affert, alterurn ex Adelphis depromptum: “erubuit: salva res est'' (cf.
v. 643), alterum e Ciceronis epistula XXII libri Familiarium IX: “amo
verecundiam . . . Atqui hoc Platoni placuit.’'⁹ Quo loco Zenoni a Cicerone
revocato Platonem supposuit eo fortasse quod paulo ante Platonis senten—
tiam protulerat de verecundia legum et virtutum custode. Praeterea apud
Ciceronem in eadem epistula mentio inest Platonis verecundiae.¹⁰ Ex
Adelphis locum quoque hunc exscripsit posuitque perperam in primo versu
“malum'’ cum recte legendum esset “malo’':

⁶ Tommaso Campanella, “Poeticorum liber unus'’ in SL, 1158, 1160, 1214, 1036,
1060-62, (cf. “Poeticam’' quoque Italice conscriptam: 347 et 412), 1064, 1196. Aloisii
Firpo sententia (cf. SL: 1427 n. l 1) Campanella ad Hieronymi rediisse videtur “Epistu-
lam‘' 53:276 (cf. PL XXII col. 545).

⁷ Tommaso Campanella, Cristologia: Theologicorum liber XVIII a cura di R.
Amerio, 2 voll. (Roma: Centro internazionale di studi Umanistici, 1958), 2:130.

⁸ Tommaso Campanella, Delle virtu e dei vizi in particolare: Theologicorum liber X
a cura di R. Amerio (Roma: Centro internazionale di Studi Umanistici, 1976), 72.

⁹ Tommaso Campanella, I Sacri Segni: Theologicorum liber XXIV a cura di R.
Amerio, 6 voll. (Roma: Centro internazionale di Studi Umanistici, 1966-69), De
Sacramentis 5, 1:116.

¹⁰ Tommaso Campanella, ibid„ De Sacramentis 4, 1:163 Terentii Adelphorum v. 6433
Ciceronis Ad Fam. 9:22, 1 et 5.

