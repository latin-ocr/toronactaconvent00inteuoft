640 BARTHOLOMAEUS COLONIENSIS: Two FABLES

Appendix IIo

Fabula de coruo et uulpe in qua latenter pramonemur ne fidem adhibeam-
us adulatorum blanditiis.

In patulae fagi ramis Phoebeia uolucris
Ariddulas uoces gutture fudit ouans.
Forsan flabra Noti aut pluuiam nubesue crepantes
Fulmine terrifico uaticinata fuit.
Callida humi strata uulpes fertur sub eisdem
Ramis, quae accepit garrula murmura auis,
Haec animo uoluit qua fraude aut arte uolucrem
Illaqueet, tandem repperit illa uiam.
Nam se aegram finixit gemitumque et flebile murmur
Edidit, hac coruum fallere fraude studens. 10
Hinc caput erexit tremulisque ululatibus ora
Soluit et illacrimans haec, nisi fallor, ait:
“Inclute corue, precor, clamosas supprime uoces,
Me miseram nimia garrulitate premis.
Desine, corne, precor, moribundam obtundere uulpem
Vocibus horrendis, desine, corue, precor.
Fronde sub hac diros ego humi proiecta dolores
Perdius et pernox languida sustinui.
Stamina quae neuit lachesis, disrumpere tentat
Atropos et mortem iam properare iubet.” 20
Haec ubi ait uulpes, obmutuit et caput atrae
Illisit terrae, se exanimem simulans.
“Quid fles? Quid quereris? Lacrimis quid rumpis obortis
Lumina? Dic uulpes,” decolor ales ait,
“Estne fames uel dira lues aut quispiam acerbus
Morbus qui exagitat te? Mihi fare, rogo.''
“O corue, esurie si me marcescere credis,
Falleris augurio,” subdola bestia ait,
“Contestor superos quod me igne geluque uicissim
Febn's anhela coquit nocte dieque furens. 30
Dum uigor omnis abit, dum languentes calor artus
Deserit et frigus membra tremore quatit,
Me puto Hyperboreae stellis glacialibus Vrsae
Suppositam semper quo fera saeuit hiems,
Aut gelidis niuibus quas nubifer Apenninus
Seruat, cuius apex sidera clara tenet.

