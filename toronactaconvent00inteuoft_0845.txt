HERMANN WIEGAND 819

audax omnia perpeti
gens humana ruit in vetitum nefas³¹

quem locum Carrara imitatus esse videtur. Ex carminibus Columbianis
unius tantum loci reminiscor, cuius iam mentionem feci: in In Nautjcis
Giannettasii mater Urania Columbum adhortatur, ut antequam per mare
naviget, Oceanum placet:

Ante sed Oceanus placandus, 8c humida Doris,
Nate, tibi, facilisque simul Dea divitis Orbis
Ammerice [. . .]³²

Frustra quaeres in libro doctissimo Heydenreichii locos, ubi de hominibus
dis maris iratis immolandis agatur. Quod Columbum hostiam dis maris
caedendam putat Alvarus Carrarae, pluribus e fontibus hausisse videtur
poeta: Sinonem Vergilii, qui se ipsum hostiam nominat,³³ imitatus est—
versu 106t0 libri sexti Carrarae nautae tumultuantes Columbum “Italum
Sinonem” appellant—necnon eiusdem poetae Palinurum, qui tamquam
hostia a dis poscitur.³⁴ Fatum instans Iphigeniae quoque poetam in ani·
mo habuisse credam.³⁵ Denique e diverso ab his fonte Carraram hausisse
contendere ausim: Ionae dico prophetae sacrificium.³⁶ Dubium enim
esse non puto, quin sacerdoti Carrarae sors illius prophetae ante oculos
fuerit, cuius nomen Hebraeum “lona'’ viri docti interpretantur “colum-
bam.'’³⁷ Hanc sententiam eventus rei, quem Carrara quidem fingit, pro-
bare videtur: Alvarus primus coniuratorum praetoria rostra ascendere
conatus ipse patitur, quod Columbo destinaverat.³⁸ Columbus autem, ut
animos nautarum tranquillet seque ipsum confirmet, Spiritum Sanctum
invocat, ut veniat seu forma linguae igneae seu specie columbae.³⁹ Con-
sulto vates noster Spiritum Sanctum hic propio nomine appellavisse
videtur mythologicam circumscriptionem Vergilianam evitans, qua libro

³¹ Horatius, carmen 1.3.21 sqq.

³² Cf. A. 12, op. cit., 245.

⁸⁸ Cf. Vergilii Aeneidem 2154 sq.

³¹ Op. cit., 5835 sqq.

⁸⁵ Cf. e.g., Lucretium 1.82 sqq.

³⁶ Cf. Hans Schmidt, Jona, Eine Untersuclmng zur veigleichenden Religionsgeschichte
(Gottingen, 1907), 96 sqq.

⁸⁷ Cf. e.g., Hieronymum Lauretum, Silva allegoriarum totius Sacrae Scriptum (repr.
Munchen, 1971), 579: Ionas, id est columba.

³⁸ Carrara, op. cit. (A. 22), 6, 132, v. 230-44.

⁸⁹ Op. cit„ 6, 134, v. 294 sqq.

