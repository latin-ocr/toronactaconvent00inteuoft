Quaenam apud Thomam Campanellam
in Theologicis
ad Plautum ad Terentium
et ad Vergilium redeant

ANGELA MINICUCCI

n amplissimo opere illo de Theologia, quod anno 1613‘ inchoatum

Thomas Campanella anno 1624⁰ perfecit, sescenties Augustinum
Calaber philosophus revocat saepiusque Ambrosium Hieronymum Tertul-
lianu‘m Lactantium. Innumeros praeterea alios scriptores memoria repetit
et Latinos et Graecos cuiusque aetatis, et gentiles et christianos, et vetusti-
ores et recentiores. Cum praelongum sit omnia de omnibus Latinis
scriptoribus recensere a Thoma in Theologicis memoratis, ea tantum
attingam quae ad Plautum, ad Terentium et ad Vergilium attinent ne
fusior fiat dissertatio haec.

Theologica quae scripsit Thomam Campanellam exornare iuvit atque
interdum corroborare quodam modo et confirmare sententiis plurimorum
scriptorum Latinorum. Saepius enim auctorum nomina multa invenias qui
plus minus ea attigerunt vel Thomae attigisse videntur quae ipse perpendit
atque considerat.

Quod tam multos scriptores eorumque sententias continuata et nomi-
num et rerum serie una simulque saepius protulit saepius mirata sum
dubitanter. Fuerit vir ille omni doctrinarum copia imbutus ornatusque
vigueritque praeter ceteros mira ac fere incredibili memoriae vi tamen
plures saepius esse rata sum scriptores eorumque locos quam ut Thomas
uno eodemque tempore animo complecti valeret cursim raptimque. Quae
vero res mentis facultatem atque, ut ita dicam, memoriae terminos mihi
visa est excedere atque exsuperare. (Ut inter omnes constat, litterarum
testimonia suo de more, prout res quaeque postulabat, e singulari ac

