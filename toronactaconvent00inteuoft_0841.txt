HERMANN wll-:GAND 815

tractare; itaque eam partem elegi explicandam, qua navigatio ab insula
Magna Canaria ad Hispaniolam usque continetur, quae pars est media
eademque summa operis. Ita procedam: Praemissa brevissima vita auctoris
explicatoque argumento structuraque carminis locos quosdam libri sexti
praestantiores examinare temptabo, ut ostendam, qua voluntate quoque
consilio Carrara opus confecerit. Natus est igitur Ubertinus Carrara nobili
genere Sorae, in civitate regni olim Neapolitani die 13mo mensis Martis
anno 1642; Societatem Jesu ingressus est die 2lmo mensis Aprilis anni
1662. Per viginti tres annos artem rhetoricam in praeclarissimo Societatis
Jesu collegio Romano professus est. Socius Academiae Christinae Sueciae
reginae iam ab anno 1679 factus sodalis Arcadiae quam dicunt Romanae
creatus est anno 1694 sub nomine Eudoxi Pauntini. Carmen Columbum
per quadraginta annos elaboravit, anno ante mortem in lucem edidit, obiit
autem die sexto mensis Ianuarii 1716.²⁰

Opus eius magnum duodecim libros continet, quorum sex priores iure
dicas Odysseam alteram, posteriores autem Iliada, ita ut structura carminis
Carraram Vergilii imitatorem esse ostendat. Primo libro exposito auctoris
consilio—dicit se illum velle virum canere, qui novum orbem veteri adiecit
—invocatis Musa fautoreque open's Benedicto Pamphilio Bibliothecae
Vaticanae tum praeside Columbus naves Gadibus solvit. Discordia tam-
quam altera Iuno Vergiliana labaro crucis exterrita Proteum incitat, ut
mare perturbet. Tempestate orta Aretia, quae Veneris Vergilii personam
gerit, ad Summum Tonantem querelam defert et convocato concilio
caelestium, quod fata ab inimica sua prohibeantur, conqueritur. Cui Deus
respondet fata mutari non posse. Venturum esse diem, quo die Christo-
phorus novum orbem retecturus sit Auriaque, regis Cubani filia sibi ob
pietatem dilecta Americo illi Tusco nuptura nomine mutato America
futura sit. Quam Auriam poeta et laviniae et Camillae virginum Vergilia-
narum moribus praeditam fingit. His dictis placata Aretia Teneriffam se
confert, ut omnia adventui Columbi praeparet, quem tempestas a so-
dalibus distraxit, quorum naves duce Vasco, quem Ilioneo Vergilii con-
feras oportet, ad Canariam insulam appulsae sunt. Teneriffae in porta Iani
Aretia hunc versum invenit inscriptum: “Ianua pandetur nulli, quae ducit
ad Indos,” quem ita mutat: “India pandetur, patn'am cui Ianua fecit;’' ut
alludat ad patriam Columbi Ianuam vel Genuam. Discordia indefessa
Theromantidi sacerdoti imperat, ut sodales Columbi phantasmatibus
Bacchicis in Canariae detineat-agnoscis imitationem Circae Homericae.
Theromantis sodalibus more Ovidiano fabulam de Eutychies et Bacchi

²⁰ Eodem loco, 13 sqq.; Martini (A. 18), ορ. cit., 1 sqq.

