ANGELA MINICUCCI 505

vi viguit singulari poetarum versus suo de more memoriter proferre solitus
est: qua in re memoriae lapsu erravit interdum. At haec hactenus. Quod ad
Vergilium apud Thomam attinet alia sunt maioris momenti.

Ea considerans e pythagorico et e platonico fonte hausta Vergilium
poetam esse platonicum Campanella affirmare non dubitavit. In Theologicis
crebra est poetae mentio. Cum eo quasi cum theologo Thomam iuvit
interdum de rebus theologicis disputare. Quae nunc propere cursimque
attigi ante alibi pertractavi plurima recensens quae apud Calabrum phi-
losophum ad Vergilium redeunt de rebus potissimum theologiciS.¹⁵ Quae
ante scripsi minime iterans perpauca tantum adiungam atque adnectam.
Campanellae penitus persuasum fuit omnia in rerum natura sensu quo-
dam esse praedita. In libro Theologicorum XIV corvos ait peculiari sensu
monitos “pluvias praevidere’' et alcyones tranquillitatem maris, Vergilii
recordatus qui corvos induxit e pastu agmine magno decedentes pluvia
impendente et alcyones imbribus desinentibus pennas in litore pandentes
(cf. Georg. 1.381-82, 398-99). In libro IV corvorum pluvias praesentien-
tium mentionem iam fecerat Vergilium non memorans. Alibi quoque in
Theologicis Mantuanus adest non memoratus. De re obscura ac perdifficili
disserens “hoc opus,” ait, “hic labor’‘ illud Vergilii (cf. Aen. 6.129) profe-
rens proverbii instar vulgatum.¹⁶

Vergiliana fere innumera in Theologicis passim invenias. Sticheomantiam
attingens Alexandrum Severum inducit Aeneida evolventem quicquid
fortuito occurrat lecturum atque oculos in versu defigentem: “tu regere
imperio populos, Romane, memento’' (cf. Aen. 6.851): quibus verbis
summam Augusti dignitatem praenuntiatam esse percontanti. De “pro-
phetia,” ut ait, daemoniaca et de angelica agens Vergilium Thomas

Italia, 1977), 82, 114, 87-88; “Poetica” in SL, 415; Magia e grazia: Theologicorum liber
XIV a cura di R. Amerio (Roma: Centro internazionale di Studi Umanistici, 1957),

¹⁵ Tommaso Campanella, La filososza che i sensi ci additam = Philosophia sensibus
demonstrata, trans. Luigi De Franco (Napoliz Libreria Scientifica Editrice‚ 1974), 175,
809 (Philosophia . . . Italice reddita mihi una praesto fuit); Angela Minicucci, “Virgilio
nell’opera di Tommaso Campanella” in Aui del Convegno virgiliano di Brindisi nel
bimillenario della morte. Brindisi 15-18 ottobre 1981 (Perugiaz Istituto di filologia
latina dell’Universita‚ 1983); “De Vergilio apud Thomam Campanellam” in Atti del
Convegno nazionale di studio su Virgilio. Torino 1-2 maggio 1982 (Torinoz CELID
Editrice, 1984).

¹⁶ Tommaso Campanella, Magia e grazia cit„ 80; De homine: Theologicorum liber
IV a cura di R. Amerio, 2 voll. (Roma: Centro internan'onale di studi Umanistici,
1961), 82; Dio e la predatinazicme: Theologicorum liber I a cura di R. Amerio, 2 voll.
(Firenze2 A. Vallecchi editore, 1949, 1951), 2:76.

