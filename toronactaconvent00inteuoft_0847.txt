HERMANN leGAND 821

Hospes nulla videt, lacerum premit herba cadaver
Spectatorque sui est nunc funeris Amphitheatrum.⁴⁴

Spectaculum illud non tam est, ut vult Martini, signum destructionis,
mortis, fragilitatiS,‘¹⁵ quam signum inte1itus antiquitatis paganae.‘¹⁶
Ergasto enim ruinae praesagiunt terram novam meliorem renascentem,
quae profecto mox videtur. Incolae eius terrae—quae est insula Hispanio-
la—non sunt illi “nudi sine ponderibus, sine mensura, sine mortifera
denique pecunia, aurea etate viventes sine legibus,‘' quos describit Petrus
Martyr de Angleria,⁴⁷ quem plurimi auctores secuti sunt, sed hos Car-
rarae poetae Indos Ulixes erroribus suis huc iactatus illos mores “de-
lirantis Areopagi’'⁴⁸ docuit deamque Berecynthiam colendam. Cuius
simulacrum iam corruit tremore terrae, cum advenirent Hispani labarum
crucis erigentes. Quo facto re vera evenire videtur, quod prodigium illud
a Sancto Spiritu datum pronuntiaverat: Superari antiquitatem quamvis
cultissimam a duce Christiane. Non diutius quaerendi sunt fontes huius
partis operis Carrarae, quos Segre non invenit.‘¹⁹ Ulixes ut Alvarus perso-
nam gerit antiquitatis paganae3 cuius tumulus imaginibus magnarum ab
Ulixe rerum gestarum ornatus significat vanitatem gloriae a summis viris
antiquitatis petitae. Qua in re enarranda Carrara certe locum illum libri
primi Aeneidis in animo habuit, ubi Aeneas nube tectus in templo Iunonis
imagines belli Troiani contemplatur:

Artificumque manus inter se operumque laborem
Miratur, videt Iliacas ex ordine pugnas,

Bellaque iam fama totum volgata per orbem,
Atridas Priamumque et saevum ambobus Achillem.
Constitit et lacrimans: “Quis iam locus,” inquit,
“Achate,

Quae regio in terris nostri non plena laboris?

En, Priamus! Sunt hic etiam sua praemia laudi.'’⁵⁰

⁴⁴ Cf. Carrara op. cit„ 6, 137, V. 400-413.

⁴⁵ Martini, op. cit. (A. 18), 50.

⁴⁶ Carrara refert ad vituperationes Romae antiquae Christianas. Quibus opponit
libro IIIio ecclesiam S. Petri Teneriffae aedificandam, op. cit.‚ p. 61 sqq., v. 332 sqq.

⁴⁷ Cf. Petrus Martyr de Anglcria, Opera . . . , repr. ed. intro. Dr. Erich Woldan
(Graz, 1966), 46.

⁴⁸ Carrara, op. cit„ 6, 146, v, 690.

⁴⁹ Cf. Segre (A. 16), op. cit.‚ 124.

⁵⁰ Vergilius, Aeneis 1, 455 sqq.

