HERMANN WIEGAND 815

sit, non more illo Platonis¹⁰ civitatem leg-ibus ac institutis satis ornatam
fingit, sed rudem et omnis fere cultus egentem, quae mores Christianos ac
religionem veram desideret. Placcius pro diabolo Stellae, cuius carmen
ignorare videtur, Vetustatis personam fingit, quae quia retegi non vult
sororem Discordiam instigat, ut Rodericum quendam nobilitate superbum ad
coniurationem in Columbum humili loco natum virtuteque sui ipsius fretum
ideoque despectum conflandam adducat. Hieronymum Benzonem secutus¹¹
memorat Columbum oratione nautis habita pollicitum esse se in patriam
cum eis rediturum, nisi intra triduum terra iam diu expectata appareat.

Eiusdem Societatis Jesu ac Carrara sacerdos fuit Nicolaus Parthenius
Giannettasius Neapolitanus, qui exeunte saeculo XVImo carmen didas·
calicum composuit, quo artem nauticam docuit.¹² In cuius carminis libro
octavo dissimili modo ac plerique poetarum, quos iam memoravimus,
Columbum describit: huius enim poetae eximii Columbus Uraniae nymphae
ac Apollinis filius more summorum virorum Romanorum cupiditate dignita-
tis ac gloriae accensus ardet magnum illud opus detegendi orbis novi perfi-
cere. Mater a filio, quod se moretur, incusata Columbum magna nympharum
caelestium comitante caterva ex insula quadam Fortunata in regiam caeles-
tem ducit—imitatur Somnium illud Scipionis auctor-unde prospiciat et
orbem veterem et novum, in quo insulam Haiti, quae acceptura sit naves
eius. ,Sed antequam iter faciat, Oceanum, Doridem, Ammericen placandos
esse. Haec omnia more poetarum veterum finguntur.

Priusquam ad poetam nostrum veniamus, necesse est mentionem
faciam ultimi poetae Latini-quem quidem novi—qui carmen epicum
Columbianum condidit, dico Aloisium Mickl, qui postea fuit abbas Hohen-
furtensis Bohemus3 is adulescens undeviginti annorum carmen, cui index
Plus ultra, composuit (anno 1730), quo monstrat iure quodam divino
Columbum illud “Non plus ultra,'’ quo proverbio antiquitas vetuit naves
ultra columnas Herculis provehi,¹³ superavisse. Affirmare ausim carmen
Carrarae Micklio notum fuisse. Editon‘ eius sane exempla poeseos Co-
lumbianae prorsus ignota erant.¹⁴ Non solum structura carminis Mick-

¹⁰ Vide Platonis Timaeum 222 sqq. et eiusdem philosophi Critiam. Cf. et Novam
Atlantidem Francisci Baconis.
¹¹ Usus sum Latina versione Urbani Calvetonis, Novae novi orbis historiae, id est

fflb 2[gispanis . . . hactenus gestarum .. . (s. l.: Apud Eustathium Vignon, MD.
), .

¹² Nicolai Parthenii Giannettasii . . . Ρίςεαεοήα et Nautica (Neapoli, 1686), 236-46.
¹³ De hoc loco cf. librum Heydenreichii (A. 29), passim.

¹⁴ Plus ultra. Ein lateinisches Gedicm fiber die EntdeckungAmm'kas durch Columbus versasst
vo‘n . . . Joh. Christian Alofs Mickl, ed. Rudolf Schmidtmayer S. Ord. Cist. (Wien, 1902).

