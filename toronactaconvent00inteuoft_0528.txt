504 ΤΗΟΜΑ8 CAMPANELLA

aut binis disiuncti. Itaque Mostellariae loco aut sex aut octo clavi minime-
que quattuor manifesto significantur. Baronium secutus Thomas quoque
Campanella plautinum locum illum revocat quo sententiam suam con-
firmet de quattuor clavis adhibitis. At Baronium secutus Thomas quoque
a vero deerravit neque vim intellexit plautini loci.

De vino myrrhato dicens quod Christo datum est bibendum paulo ante
quam cruci est suffixus testimonia nonnulla de vino id genus profert a
Plinio a Martiale a Paulo iurisperito tradita. Quae testimonia apud Baroni-
um inventa in suam rem convertit, Baronii nullam faciens mentionem.
Hac in re Persae versus 87-88 neglexit a Plinio revocatos vina odoribus
condita attingente: quern Plinii locum apud Baronium exscriptum invenit
una cum testimoniis reliquis de myrrhino.¹³

§§§

Vir quidam doctissimus de studiis ad Campanellam attinentibus optime
meritus mihi dixit olim Thomam Vergilii opera parum leviterque novisse:
pluries enim eum eclogae III Sibyllae vaticinia de puero illo singulari
tribuisse quae in IV ecloga inessent. Quae audiens stupore perculsa sum
haud mediocri: verisimile enim mihi minime videbatur virum illum omni
doctrinarum ac litterarum copia imbutum eumque poetam egregium
parurn leviterque Vergilium novisse. Quid verum esset statui tum exqui-
rere. Campanellae operibus et Italicis et Latinis diligenter pervestigatis hoc
vidi mihique fuit compertum perspectumque Thomam Vergilii opera
perbene novisse eumque adamasse non modo propter singularem illam
poeticam facultatem qua praestitit, non modo propter animi naturam
atque habitum misericordiam et humanitatem usque redolentis sed etiam
propter sententiarum amplitudinem et gravitatem ad res quoque et
philosophicas et theologicas attinentium. Sescenties apud Thomam in
omnibus operibus Vergiliana invenias. Erravit ille quidem semel atque
iterum falso tribuens III versus aliquot eclogae IV. Erravit praeterea Da·
monem pro Daphnide memorans; erravit in IV eclogam transferens ver-
sum hunc Pharmaceutriae: “carmina vel coelo possunt deducere lunam” (cf.
Ecl. 8.69).¹⁴ At errata huiusmodi non sunt plurimi facienda. Qui memoriae

¹³ Tommaso Campanella, Vita Christi: Theologicorum liber XXI a cura di R.
Amerio, 2 voll. (Roma: Centro internazionale di Studi Umanistici, 1962-63), 2:8-10;
1:116-20; Annales ecclesiastici auctore Caesare Baronio. . . 38 voll. (Lucae: typis L.
Venturini, MDCCXXXVIII-MDCCLIX), 1:153, 152, 147. Cf. Plin. N.H. 14:13, 89;
15:92.

¹⁴ Tommaso Campanella, Articuli prophetales a cura di G. Ernst (Firenze La Nuova

