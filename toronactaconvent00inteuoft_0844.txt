818 ANTIQUITAS SUPERATA

Eadem fere argumenta profert Fernandus, cum libro XIImo de patris
conatu narrat.²³

Iam relationes saeculi decimi sexti, quibus Carrara usus est, nautas
contra ducem murmuravisse narravere. Fernandus Columbus in vita patris
auctor est eos patrem in mare praecipitare voluisse.²‘¹ Columbum cum
eis pactum esse memorat, ut, nisi terra intra triduum appareret, vela
mutare vellet. Quam rem et nonnulli poetae perhibent. Sed plerique alias
afferunt causas, quibus moti nautae seditionem conflaverint: Apud Fernan-
dum Columbum nautae ducem peregrinum sententiis doctissimorum
omnium terrarum scriptorum repugnantem, oderunt, apud Benzonem
nautae Columbo—id quod auctor Italus aegre fert—ut impostori Genuensi
maledicunt.²⁵ Poetarum voces omnium afferre non possum. Ascanio illi
apud Stellam auctorem diabolus mutata forma penuriam longa naviga-
tione perferendam cassamque spem reditus perfidiamque Ligurum
notam²⁶ proponit. Vincentii Placcii nautis nobilitas generis ipsorum causa
est seditionis contra ignobilem navis praetorem excitandae,²⁷ Micklii
viros tempestas maris Vergiliana metu implet maximo.²⁸

Argumenta Alvari apud Carraram aliunde sumuntur, antiquitatem enim
redolent. Mare hominibus vetitum esse ac sacrum plurimi poetae veteres
persuasum habuerunt. Supersedeo locos singulos afferre. Titus Heyden-
reich in libro, cui titulus est “Lob und Tadel der Seefahrt’'²⁹ (Laudes et
Vituperationes Navigandi) omnes fere locos ad rem pertinentes auctorum
veterum eorumque imitationes in litteris, quas Romanicas appellant,
collegit.³⁰ Notissimus est locus ille Horatii in Propemptico Vergilio di—
cato:

Nequiquam deus abscidit
prudens Oceano dissociabili
terras, si tamen impiae
non tangenda rates transsiliunt vada.

²³ Op. cit„ p. 260-61, V. 588-652.

²⁴ Cf. Vita di Cristoforo Colombo, deser-itta da Fernando, suostglio, tradotta da Alfonso
Ulloa, NuOV. ed. (Londra, 1867), 67.

²⁵ Cf. A. ll, op. cit„ 26.

²⁶ Cf. A. 7, op. cit., B 3¹ sq.

²⁷ Cf. A. 9, ed. definitiva, op. cit.‚ 37 sq.

²⁸ Cf. A. 14, op. cit„ 1, v. 446 sqq.

²⁹ Titus Heydenreich, Lol> und Tadel der Seesahrt, Das Nachleben eines antiken Themas
in den romanischen Literaturen (Heidelberg, 1970).

³⁰ Op. cit. (A. 29), 15-48. Νοη nominat Carraram.

