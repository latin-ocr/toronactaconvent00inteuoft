554 INDIS AMERICANIS QUAE CUM VETERIBUS HELVETIIS

Cetera autem elementa e Caesaris illa sententia deprompta compluribus
Sepulveda causis adductus alia alio commutavit modo. Rhetorica enim
instructus arte quia varietate quadam vocum animos didicerat delectari,
duo illa Helvetiorum itinera, quibus bina Caesar attribuerat adiectiva
verba, partim invertendo partim quaedam addendo ita auxit atque amplifi-
cavit, ut duas suas vias trinis afficeret adiectivis eiusdemve generis orna-
mentis. Id itaque effecit Sepulveda, ut Helvetiorum illud iter angustum et
difficile exaggeratum transformaretur in viam difficilem longam multisque
periculis impeditam, alterum autem iter a Caesare perhibitum multo facilius
atque expeditius fieret via facilis brevis et cum multis barbarorum commodita-
tibus expedita. Reliqua rursus, quae a Caesare illic relata cernebat, cum ad
ea, quae sibimet ipsi demonstranda proposuerat, omnino non quadrare
viderentur, praetereundo removit et sustulit.

Quibus initis rationibus Sepulveda, quamvis tot tantaque eius sententiae
membra cum Caesariana periodo congruant, eadem tamen ad id, quod
ipse suis verbis exprimere atque effingere studebat, tam apte convenienter-
que accommodavit, ut et propriae scriptoris eius virtutes eluceant nec
parum liqueat, quam severum ille se quamque superbum Indorum Ameri—
canorum praebuerit iudicem. Quid enim cunctis his de hominibus Sepul-
veda senserit iudicandum, vel inde cognosci potest, quod tribus omnibus
locis, ubi illorum mentionem facit, nornen eorum proprium evitandum
ratus nullum nisi ‘barbarorum’ nomen ipsum, quod ne Caesar quidem
saepius aequo adhibuerat, ut Helevtios Germanos ceterasque nationes
Romanorum cultus atque humanitatis expertes nuncuparet, idem in
peiorem partem accipiendum Sepulveda ut alibi fere sic intra unius
quoque sententiae nobis examinandae spatium tam exiguum ter Indis
Americanis tamquam deterioribus turpitudinis instar inussit notae. Quae
cum ita sint, in proclivi est intellectu, quantopere suam de barbaris
Americanis opinionem Sepulveda pro recta veraque habendam lecturis
inculcare temptaverit.

Enimvero, simulac quaesivit denique, utrum illa difficili via progredien-
dum esset an multo faciliore, ipse confestim negat prudentis cuiusquam
esse dubitare, utram interrogatus sit praelaturus. Consimiliter igitur atque
Aristoteles, cui summo quidem auctori qualis intercederet necessitudo
cum Indis Americanis patefecit originum ‘orbis novi' eruendarum Nestor
ille Americanus,¹‘¹ Sepulveda antiquis eiusdem novae quae vocatur tellu-
ris incolis communia quaedam esse contendit cum comparandis veteribus

¹⁴ Scilicet Lewis Hanke in eo libro, qui inscribitur Ari-§totle and the American Indiam:
A Study in Race Prejudice in the Modern World (Londinii, 1959).

