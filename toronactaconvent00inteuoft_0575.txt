ΚΑΜ, AUGUST NEUHAUSEN 551

parum recte perspiceretur, quid sibi vellent ea, quae iam edita essent ac
propagata, in medio malui ponere non tam, quae neglecta iacerent aut
oblivione obruta, quam quae in illarum rerum peritissimae cuiusque
personae manibus versari viderentur. Itaque eam retractandam constitui
sumere commentationem intra quadriennium solito longius latiusque
diffusam, cuius maiore exprimitur inscriptione, quatenus ad Indos Ameri-
canos attineat humanismm, minore autem indicantur Hispanorum in novi
quibusdam orbis partibus conquisitiones Latinis illustratae litteris.⁷ Textus
enim huius commentationis appendice comprehensi tantum existima·
bantur valere, ut superiore anno iterum imprimendi curarentur eo fasci-
culo, qui seorsum emissus inscribitur “Mundus Novus'' ideoque, ut addita
confirmatur subscriptione, pertinet ad expugnatam Americam Latinis
litteris memoriae proditam.⁸

II

Principem vero locum et in hoc libello et in illa commentatione optimo
iure obtinent Bartholomaeus Casaus et Ioannes Genesius Sepulveda ambo
ex eadem orti Hispaniae regione aequales, qui scriptores Latini saeculo
decimo sexto excellentes praeter ceteros turn Christianos Indorum Ameri-
canorum existimatores floruerunt.⁹ Atqui eidem, quamvis uterque esset
non modo Catholicae Romanorum addictus Ecclesiae sacerdos, verum
etiam theologus eminens idemque humanista litteris antiquis ita imbutus
ut qui maxime, mirum quantum inter se dissentiebant. Alter enim, quia
persuasum ei erat Indos Amencae indigenas advenis Europaeis suo
ipsorum orbe terrarum potitis neutiquam inferiores sed moribus inge-
niisque omnino pares vel potius iisdem aliquatenus etiarn praestare,
defendendae eius gentis universae tuendaeque patrocinium tot decennia
tanto studio suscipere perseveravit, ut quemadmodum humanistarum
Petrarca sic ipse Indorum pater illorum appellaretur; alter autem, quando-

⁷ E. Schaser: “Die Indianer und der Humanismus—Die spanische Conquista in
lateinischer Literatur” (1984) (v. infra p. 557).

⁸J. Klowski: Mundus Novus-Lateinische Tace zur Embemng Amerinus (1987).

⁹ Non igitur est oesu factum, ut auctores hi duo deinceps in eo quoque volumine,
quod Humanismus und Neue Welt inscriptum nuperrime edidit W. Reinhard, et singuli
quidem dilucide doctissimeque tractarentur. Ea enim, quae de Sepulveda (ib. pp. 143-
66) disseruit H. Pietschmann (“Aristotelischer Humanismus und Inhumanitiit?

Sepulveda und die amerikanischen Ureinwohner”), excipit illa commentatio, quam B.
Rech inscripsit “Bartolome de las Casas und die Antike'’ (ih. pp. 167-97).

