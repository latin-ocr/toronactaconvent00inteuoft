638

BARTHOLOMAEUS COLONIENSIS: Two FABLES

Risit et in gallum subdola uerba dedit:

“Galle, decus uolucrum, nostram nunc accipe mentem

Auribus arrectis uerbaque nostra bibe:

Ecce per umbrosas siluas, per inhospita tesqua,
Per ualles imas, per iuga celsa rui.

Et uolucrum citharas et dulcia acanthidos ora
Lusciniaeque chelyn saepius aure bibi,

Sed tibi dulcisonae uolucres, me iudice, cedunt,
Vt cedit querrulae rauca cicuta lyrae.''

Talia ubi dixit, cristatus rettulit ales:
“O uulpes, merito carmina magnificas,

Quom cantu exsupero moribundi gutter oloris
Qui Phaetontei stagna colit fluuii,

Et mihi multiforae buxi modulamina cedunt
Quae Phryx tibicen pollice et ore mouet.

Bistonii uatis plectrum, quod leniit Orcum
Anguicomasque deas, ora mea exsuperant.

Fistula quae somnos Argeis suasit ocellis,
Non poterit modulis aequiualere meis.

Quae proram aeratam scopulis Acheloia proles
Cantando impinit, me resonante tacet.

Et lyra quae tumido delphina sub aequore fouit,
Cedere carminibus cogitur illa meis.

Vox mea semicaprum Pana et Dryadas Satyrosque
Capripedes mulcet carmine dulcifluo.

Aurea plectra gero quis subterranea regna
Nigrae Persephones et Phlegetonta adeo.”

Huic dixit uulpes: “O formosissme galle,

Quis dedit hanc citharam qua Phlegetonta petis?'’

Dixit. Gallus ait: “Muscosa biuerticis antra
Parnasi rupemque Aoniam incolui

Atque ego Pegaseis sitibunda labella sub undis
Prolui et arenti fauce fluenta bibi.

Cuius odoratos hederae cinxere capillos,
Calliopea mihi haec aurea plectra dedit

Proque hederis iussit serratam surgere cristam
Ex capite, ut uates doctus in orbe uocer.''

Dixit. Tum gallo uulpes caudata loquuta est:
“Ecce ego Calliopes te reor esse procum

Succensumque eius tenero te suspicor igne et
Illaqueatum eius mollibus illecebris.

10

20

30

40

